Úlohou je prejsť šachovnicu legálnymi ťahmi šachového koňa tak, aby každé políčko šachovnice bolo prejdené (navštívené) práve raz. Riešenie treba navrhnúť tak, aby bolo možné problém riešiť pre štvorcové šachovnice rôznych veľkostí (minimálne od veľkosti 5 x 5 do 20 x 20) a aby cestu po šachovnici bolo možné začať na ľubovoľnom východziom políčku.

Algoritmom slepého prehľadávania (do hĺbky) je možné nájsť (všetky) riešenia (v bežných výpočtových – čas a pamäť – podmienkach PC) iba pri šachovniciach do veľkosti 6x6, max 7x7. Implementujte tento algoritmus pre šachovnice s rozmermi 5x5 a 6x6 a skúste nájsť prvých 5 riešení pre každú šachovnicu tak, že pre šachovnicu 5x5 aj 6x6 si vyberte náhodne 5 východzích bodov (spolu teda 10 východzích bodov) s tým, že jeden z týchto bodov je (pre každú šachovnicu) ľavý dolný roh a pre každý z týchto bodov nájdite (skúste nájsť) prvé riešenie. V prípade, že ho v stanovenom limite nenájdete, signalizujte neúspešné hľadanie. V diskusii potom analyzujte pozorované výsledky.
